# React101 :rocket:

## React Dersleri

### Ders 1: Giriş

React, **HTML ve JavaScript**'i birleştirerek modern ve etkileşimli web arayüzleri oluşturmak için kullanılan bir kütüphanedir. React'in temelinde üç önemli kavram vardır:

1. **Component (Bileşen)**:  
   Component'ler, React'te her şeyin temelidir. Bir web sayfasını parçalara bölerek her bir parçayı bir component olarak düşünebilirsiniz. Örneğin, _bir buton, bir başlık veya bir form_, birer component olabilir. Component'ler tekrar kullanılabilir ve bir araya getirilerek büyük uygulamalar oluşturulur.

2. **Props (Özellikler)**:  
   Props, component'ler arasında **bilgi taşımak** için kullanılır. Örneğin, bir _"Button"_ component'ine _"renk" veya "metin"_ gibi bilgileri props olarak gönderebilirsiniz. Props'lar sadece okunabilir, yani component içinde değiştirilemezler.

3. **State Management (Durum Yönetimi)**:  
   State, bir component'in **hafızası gibi**dir. Örneğin, bir butona tıklandığında ekranda bir şeylerin değişmesini istiyorsanız, bunu state ile yönetirsiniz. State, component'in davranışını ve görünümünü dinamik olarak değiştirmenizi sağlar.

_Bu üç kavram, React'i öğrenirken en sık karşılaşılan temel yapı taşlarıdır._
